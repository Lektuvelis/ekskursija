Iš darytos apklausos sulaukėme jūsų susidomėjimo , tad skatinami jūsų nusprendėm išpildyti savo pirminį sumanymą pakviesti jus į vienos, bet visai ilgos dienos šokius, vykstančius rugpjūčio 20-21d Aukštadvario r. Ūbiškės kaime. 
Per viso labo 4mėnesių laikotarpį jaučiamia didžiule paramą iš jūsų, nuolat jus matant užsukant pas mus į svečius. Jei dar yra su kuo nespėjome susipažinti viliamės tai padaryti neformalioje aplinkoje su mūsų pamėgtais, ir mūsų bariuke jau grojusiais diskžokėjais. 
Žaibiškai kylant kainom, kyla ir renginio kaštai. Kadangi šiuo renginiu norime uždaryti vasarą su savais, nesiekiame pelno ir viliamės, kad viena ir nekintanti 25e bilieto kainą skamba adekvačiai abiem pusėm.

Maistu ir gėrimais pasirūpinsim mes, bet jums siūlom pasiimti:
•	Dėl galimai drėgnos žolės siūlom pasirūpinti neperšlampančia avalyne.
•	Purškalai nuo vabzdžių
•	Palapinėmis

Tikslus dj line up, ir info dėl bilietų, jau visai, visai netrukus.

